<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>โรเบิร์ต สายควัน</title>
</head>

<body>


    <!-- copy to web begin -->
    <div>
        <h2 style="font-size: 1.25em;">ประวัติ</h2>
        <p><span style="font-size: large;">โรเบิร์ตมีชื่อจริงว่า ไพฑูรย์ พุ่มรัตน์ ชื่อเล่นว่า หมั่ง แต่จะรู้จักในชื่อ "โรเบิร์ต สายควัน" เกิดเมื่อวันที่ 7 พฤศจิกายน พ.ศ. 2508 ในชุมชนแออัดย่านบางเขน​ มีพ่อเป็นชาวอเมริกันผิวดำ (แอฟริกัน - อเมริกัน) และแม่เป็นชาวไทยจากจังหวัดอ่างทองที่อาศัยอยู่ในสลัมคลองเตย ต่อมาพ่อและแม่ได้ย้ายไปอาศัยอยู่ที่อเมริกาทิ้งให้เขาและน้องสาวอีก 1 คนต้องอาศัยอยู่กับยายที่ประกอบอาชีพหมอนวดแผนไทย เขาและน้องสาวจึงต้องทำหน้าที่หาลูกค้าให้กับยายตามห้องเช่าต่าง ๆ ในวัยเด็กไพฑูรย์ไม่ได้เรียนหนังสือและติดกับเหล่าอบายมุขตั้งแต่วัยเด็ก <br>

            จนกระทั่ง พ.ศ. 2520 ไพฑูรย์ในวัย 12 ปีจึงเริ่มต้นประกอบอาชีพอย่างจริงจังด้วยการเป็นกระเป๋ารถสองแถวสาย สะพานใหม่ - อนุสาวรีย์ชัยสมรภูมิ จนทำให้ได้สนิทกับ วันชาติ พึ่งฉ่ำ หรือ หนู คลองเตย ดาวตลกระดับตำนานผู้ล่วงลับ <br>
            
            ไพฑูรย์เริ่มต้นอาชีพในวงการเนื่องจากน้าสาวซึ่งมีสามีเป็นเจ้าของโรงลิเกคือ บุญชู แสงเพชร โดยทำหน้าที่เล่นเครื่องดนตรีอย่างระนาด และกลอง ได้ชักชวนให้เขามาเป็นมือระนาดและมือกลองในคณะลิเกของบุญชู ต่อมาจึงได้เลื่อนขึ้นเป็นตัวโจ๊กประจำคณะ <br>
            
            จากนั้นไพฑูรย์ได้มีโอกาสก้าวเข้าสู่วงการตลกอย่างเต็มตัวเมื่อ โจ้ สายัณห์ ดอกมะดัน รุ่นพี่ในวงการลิเกซึ่งตอนนั้นได้ไปอยู่ในคณะของ ดี๋ ดอกมะดัน ได้ชักชวนให้เขาไปอยู่กับคณะ มันจะฮา ของ ชา ฉิ่งฉับ ซึ่งต่อมาเปลี่ยนชื่อคณะเป็น บิ๊กแชมป์ เนื่องจากในคณะตัวตลกไม่พอ <br>
            
            ต่อมาไพฑูรย์ได้ย้ายมาอยู่กับคณะ ดี๋ ดอกมะดัน ในตำแหน่งตัวปูจนเริ่มมีชื่อเสียงและเงินทอง แต่เพราะถูกชักชวนจากเพื่อนที่ติดยาเสพติดทำให้เขาติดยาเสพติดจนเคยถูกจับเข้าคุกทำให้อนาคตในวงการบันเทิงของเขาแทบจะจบสิ้นลง ไพฑูรย์จึงตัดสินใจเลิกยาอย่างเด็ดขาดประกอบกับได้รับโอกาสจาก ชัชชัย จำเนียรกุล หรือ บอล เชิญยิ้ม ให้กลับเข้าสู่วงการตลกด้วยการให้เข้าร่วมคณะตลกของเขาจนกลับมามีงานและมีชื่อเสียงอีกครั้ง</span></p>

        <h2 style="font-size: 1.25em;">ชีวิตส่วนตัวและสุขภาพ</h2>

        <p><span style="font-size: large;">มีธิดา 2 คน ชื่อ กัลยาณี พุ่มรัตน์ (ชื่อเล่น : ยุ้ย)​ และ ไพลิน พุ่มรัตน์ (ชื่อเล่น : ใหม่)​

            ไพฑูรย์ได้เข้ารับการรักษาผ่าตัดรักษามะเร็งปอด  จนหายดีและได้ตรวจพบวัณโรคเมื่อวันศุกร์ที่ 18 กันยายน 2563 ในวันถัดมา คือ วันเสาร์ที่ 19 กันยายน 2563 บอล เชิญยิ้ม ได้โพสต์ในเฟซบุ๊ก​ส่วนตัวว่า ไพฑูรย์ เสียชีวิตแล้วด้วยโรคแทรกซ้อนวัณโรคปอดหลังจากรักษาโรคมะเร็งปอด ที่โรงพยาบาลเสรีรักษ์ เมื่อ​เวลา 22:10 ​</span></p>



    </div>
    <!-- creator -->
    <p>&nbsp;</p>
    <p style="color: #d0d0d0">Creator : ธีรทัศน์ โรจนนาค Teeratus Rojananak 2020-Oct-19</p>
    <p style="color: #d0d0d0">Editor : </p>
    <ol>
        <li>โรเบิร์ต สายควัน. เข้าถึงเมื่อ October 19, 2020. จาก <a href="https://th.wikipedia.org/wiki/โรเบิร์ต_สายควัน">https://th.wikipedia.org/wiki/โรเบิร์ต_สายควัน</a></li>

    </ol>

    <!-- copy to web end -->

</body>

</html>