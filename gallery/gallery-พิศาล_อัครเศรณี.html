<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>พิศาล อัครเศรณี</title>
</head>

<body>


    <!-- copy to web begin -->
    <div>
        <p><span style="font-size: large;">พิศาล อัครเศรณี (21 มิถุนายน พ.ศ. 2488 - 4 ธันวาคม พ.ศ. 2561) เป็นผู้กำกับ นักแสดง โฆษก มีผลงานภาพยนตร์ไทยสร้างชื่ออย่าง “เพลงสุดท้าย” เป็นผู้ที่ได้รับฉายาว่า "พระเอกซาดิสต์" หรือ "ผู้กำกับซาดิสต์" เนื่องจากมักได้รับบทหรือกำกับละครหรือภาพยนตร์ที่พระเอกมักจะทำร้ายนางเอกด้วยการตบตี แต่ลงท้ายด้วยการจูบหรือแสดงความรัก ทำให้นางเอกใจอ่อนทุกที</span></p>
        <h2 style="font-size: 1.25em;">ประวัติ</h2>
        <p><span style="font-size: large;">พิศาล อัครเศรณี มีชื่อเล่นว่า "เปี๊ยก" เกิดเมื่อวันที่ 21 มิถุนายน พ.ศ. 2488มารดาชื่อเชอรี่ อัครเศรณี ส่วนบิดามีเชื้อสายมอญ พิศาลเป็นน้องชายของกิตติ อัครเศรณี อดีตผู้อำนวยการสร้างภาพยนตร์ชื่อดัง จบการศึกษาระดับมัธยมที่โรงเรียนวัดบวรนิเวศ โดยในขณะที่ศึกษาอยู่ที่โรงเรียนวัดบวนิเวศรก็ได้รู้จักกับ แดง ไบเล่ และเคยยกพวกตีกันกับวุ่ยรุ่นกลื่นอื่นแถวถนนสิบสามห้าง โดยเจ้าตัวได้ชื่อว่า "เปี๊ยก เจริญพาสน์" <br>

            ต่อมาจบด้านการแสดงที่โรงเรียนการกำกับการแสดง แผนกวิทยุโทรทัศน์ วอชิงตัน ดี.ซี. เริ่มทำงานที่สำนักข่าวสารอเมริกัน ก่อนจะเข้าไปคลุกคลีกับงานทั้งวิทยุ-โทรทัศน์ อาทิ วิทยุของการท่องเที่ยวแห่งประเทศไทย ยังเคยเป็นโฆษกที่ช่อง 3 รวมทั้งเป็นนักแสดง เริ่มงานกำกับการแสดงครั้งแรกในละครเรื่อง “สกาวเดือน” ออกอากาศทางช่อง 9 ส่วนการกำกับภาพยนตร์เรื่องแรกคือ “ฟ้าหลังฝน” <br>
            
            มีผลงานกำกับละครวิทยุกว่า 70 เรื่อง ละครโทรทัศน์กว่า 100 เรื่อง ภาพยนตร์กว่า 40 เรื่อง อาทิ มหาราชดำ, มนต์รักอสูร, รักประกาศิต, ละอองดาว, นางแมวป่า, ค่าของคน,พายุอารมณ์, ไฟรักอสูร, เลือดทมิฬ, อุ้งมือมาร และเพลงสุดท้าย <br>
            
            ในปี พ.ศ. 2544 ได้รับการติดต่อจาก กร ทัพพะรังสี หัวหน้าพรรคชาติพัฒนา ให้กำกับภาพยนตร์อิงประวัติศาสตร์เรื่อ “ย่าโม” หรือท้าวสุรนารี แต่ยังไม่ทันสร้างก็ถูก วิจารณ์-กระแสต่อต้านจากประเทศลาวว่าภาพยนตร์เรื่องนี้อาจจะส่งผลกระทบต่อความสัมพันธ์ไทย-ลาว <br>
            
            สำหรับ พิศาล อัครเศรณี สมรสกับ นางสุดารักษ์ มีบุตร 4 คน ในจำนวนนี้ลูกชายเป็นผู้กำกับชื่อว่า อัครพล อัครเศรณี ชื่อเล่น โอ และเป็นนักแสดงหญิงชื่อดัง คือ พิยดา จุฑารัตนกุล ชื่อเล่น อ้อม <br>
            
            พิศาลเสียชีวิตเมื่อเวลาประมาณ 02:00 น. วันอังคาร ที่ 4 ธันวาคม พ.ศ. 2561 ด้วยอาการหัวใจล้มเหลว อายุ 73 ปี</span></p>



    </div>
    <!-- creator -->
    <p>&nbsp;</p>
    <p style="color: #d0d0d0">Creator : ธีรทัศน์ โรจนนาค Teeratus Rojananak 2020-Sep-26</p>
    <p style="color: #d0d0d0">Editor : </p>
    <ol>
        <li>พิศาล อัครเศรณี. เข้าถึงเมื่อ September 26, 2020. จาก
            <a href="https://th.wikipedia.org/wiki/พิศาล_อัครเศรณี"></a>https://th.wikipedia.org/wiki/พิศาล_อัครเศรณี</li>

    </ol>

    <!-- copy to web end -->

</body>

</html>